2 C. J. TORNBERG,

probe testabatur, quae abundantia saepe mira in his aderat thesauris. Numi
vero illi orientaleS, unico tantum aureo excepto, omnes dirhemi, quos vo-
cant, erant, in quibus multi mrissismi, haud pauci inediti et nonnulli in suo
genere soli apparebant. Quos ut quam primum cognoscerent viri docti, mo-
netae Arabum amici, operae pretium me facturum esse putavi, si ea numis-
mata, quae, quoad sciam, in Suecia antea non lecta essent, eadem qua an-
tea usus sum ratione describerem. Paucis modo exceptis, omnia in Numo-
phylacio holmiensi regio servata invenies.

Ordinem rerum ac dispositionem in fasciculis hujus scripti prioribus
adhibitam ita hic retinebo, ut singulos numos summa, qua lieri potest, dili-
gentia explicem, potius culpam nimiae prolixitatis quam negligentiae subiturus,
id modo spectans, ut alii ab aliis facillime dignoscantur. Constat enim, mo-
netam cuficam, quamquam eodem anno locoque signatam, multifariam saepe
variare. Quae dissimilitudo, etiamsi in minutiis plerumque conspicua, diver-
sam tamen numorum discrepantium originem sine dubio demonstrat. Plus
viginti numismatis exempla aliquando mihi contigit examinare, quae, primo
obtuitu similia visa, accuratius vero perspecta aliam prodebantspeciem. In aliis
literarum forma aut arearum spatia solam constituebant differentiam, in aliis
ornamenta, sigla et signa, forte monetariorum, majorem diversitatem creabant.
Quam rem optime explicare posse mihi videbor, si putavero, multos opera-
rios in eadem officina monetali vel in pluribus ejusdem urbis partibus, sua
quemque incude monetam signasse. Non aliter in Europa medio aevo rem
factam esse novimus. Stupentla argenti signati vis, inde ab antiquissimis tem-
poribus in oris maris balthici collecta, aeque ac ingens pecunia, de quascrip-
tores historiae orientalis idemtidem mentionem faciunt, probe docet, multis
scalpris opus fuisse, ut necessitati urgenti satisfieret. Arte mechanica mone-
tarium nondum adjuvante, opus omne manu et malleo erat peragendum.
Instrumenta etiam simplicissima facile transferebantur, neque sculptorem po·-
scebant peritiorem. lta in oppidis quoque obscuris, imo in castris numos
procudi videmus. Credere vero fas est, monetarium signo quodam suo quem-
que, si non semper, saepissime tamen numisma a se fabricatum notare vo-
luisse, multasque literas singulares, de quarum significatione apud doctos dis·
ceptatur, in numis obvias, ita esse exortas.

Loca patriae, e quibus varii numorum thesauri profecti sunt, hic etiam
recensebo indice eo locupletiore, quo majore studio ab cl. Hunssssssmmo ami-
cissimo, quum eum elaborarem, adjutus sum. Tabula adjecta aliquotdirhe-
mos, fideliter delineatos, lectoribus offeret. Ut uno loco argumentum sym-
bolarum jam editarum haberent, conspectum urbium monetalium, de quibus
actum est, ad calcem opusculi apposui.

